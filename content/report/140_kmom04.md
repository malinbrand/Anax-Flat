Kmom04
===============================

Jag föredrar egentligen ganska ljusa webbplatser med få färger och helst pastelliga, glada och ljusa färger. Det har varit roligt att läsa i kursboken där det finns många exempel på webbplatser med ganska mycket färg men som ofta är snygga ändå. Jag kan se i kursboken att det är en konst att välja färger som passar ihop och tycker själv att det är svårt. Kanske är det därför jag föredrar de mer minimalistiska färgsättningarna. Det är lättare helt enkelt att välja en eller två närliggande färger och ändå få en helt okej färgsättning.

Jag har inte tänkt så mycket på hur olika färgsättningar påverkar besökaren men det är klart att det gör. Färgsättningen är en viktig del i hur en webbplats upplevs, om den ser proffessionell ut eller inte. Detsamma gäller typografi tycker jag. Snygg och sammanhållen typografi ger ett proffsigt intryck.

Min LESS-struktur känns inget vidare. Jag tycker att instruktionerna för kursmomentena är ganska röriga och jag har svårt att förstå hur jag ska göra för att det ska bli rätt och för att kod och filer ska hamna på rätt plats. Det finns ganska få ledtrådar i instruktionerna till det och det är frustrerande när en sådan sak tar mycket tankemöda istället för att programmera eller designa. Jag tror säkert att anax-flat är ett bra ramverk, men övningarna känns inte helt sammanhängande.

Jag valde att använda det tema som vi gjorde i förra kursmomentet som default i det här momentet också. Det blev lite konstigt för mig att skapa ett bastema efter att vi har gjort såpass mycket på temat innan, men kanske har jag inte placerat allt rätt? Jag gjorde ett bastema som inte innehöll de moduler där jag lagt större delen av min style tidigare helt enkelt.  

Utmanande i det här kursmomentet? Jag vet inte riktigt, artiklarna och materialet i stort var intressant, men jag har som sagt svårt att förstå vad som ska göras och vart.
