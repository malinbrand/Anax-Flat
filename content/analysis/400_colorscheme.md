Analys av färgschema
===============================

##Valda webbplatser
Jag har valt följande tre webbplatser:

* [Karlstads kommun](http://www.karlstad.se)
* [Stockholms stad](http://www.stockholm.se)
* [Värmlandstrafik](http://www.varmlandstrafik.se)

Jag arbetar inom offentlig sektor och tycker därför att det är intressant att se hur aktörer inom offentlig sektor presenterar sig på sin webbplatser. Mitt första val blev Karlstads kommuns webbplats som jag vet har en tydlig och genomtänkt grafisk profil och efter det letade jag bland andra webbplatser inom offentlig sektor efter färgscheman med andra färger än de som Karlstads kommun använder sig av. Mina val föll då på Stockholms stads webbplats och Värmlandstrafiks webbplats. Jag bor ju i Värmland så därför blev det ett par för mig lokala val.

Som verktyg när jag gjorde min analys har jag använt mig av webbplatsen för [Adobe Color CC](https://color.adobe.com/sv/create/color-wheel/) som verkar vara den tjänst Adobe har idag som ersättning för Kuler som nämns i flera av artiklarna och i boken som ingick i momentets läshänvisningar.

##Karlstads kommuns webbplats
Karlstads kommun använder sig av ett analogt färgschema med gula, orange och röda färger tillammans med svart och vitt. Färgschemat är tänkt att referera till Sola i Karlstad och Karlstads kommuns kända logotyp Solen som är ritad av Lasse Sandberg. Till och med foton har en gyllene ton för att passa in i det analoga färgschemat.

<style>
td {
    height: 50px;
}
</style>

<table width="300">
  <tr>
    <td bgcolor="#FFE400"></td>
    <td bgcolor="#F6A800"></td>
    <td bgcolor="#EF7F01"></td>
    <td bgcolor="#E75114"></td>
    <td bgcolor="#E3001B"></td>
    <td bgcolor="#B51521"></td>
  </tr>
</table>

Man har valt att inte ha någon accentfärg alls utan hela färgschemat håller sig till gula, orange och röda toner. Man har dock valt ganska många nyanser vilket gör att det ändå upplevs som ganska livfullt.

Man har valt sans serif-typsnitt i både rubriker och i brödtext. Textstorlekerna är angivna i enheten em där brödtexten är satt till 1 em. Rubriken är drygt 2 ggr så stor som brödtexten men även artiklarnas ingress är något större än själva brödtexten för att lyftas fram.

Karlstads kommuns webbplats vill som de själva skriver förmedla att Karlstads kommun är "en lite gladare kommun där solen skiner lite oftare än på många andra platser". Gult, rött och orange är enligt kursboken associerat till glädje, solsken, aktivitet och entusiasm så deras valda färgschema bidrar till att förmedla det de vill.

![Karlstads kommuns webbplats](img/kdkommun.png)


##Stockholms stads webbplats
Stockholms stads webbplats har en klar blå färg som basfärg och till den färgen har man valt två rosa nyanser, en ljusare som används på förstasidan och en mörkare till texter och detaljer. Jag trodde först när jag valde den här webbplatsen att det handlade om ett färgschema som var complementary, men när jag lade in färgerna i färgverktyget ser jag att även denna webbplats använder sig av ett analogt färgtema. För mig sticker dock den kontrastrika rosa färgen ut och jag tycker att det är ett modigt val som ger en modern känsla.

<style>
td {
    height: 50px;
}
</style>

<table width="200">
  <tr>
    <td bgcolor="#006ebf"></td>
    <td bgcolor="#5d237d"></td>
    <td bgcolor="#c40b66"></td>
    <td bgcolor="#fedeed"></td>
  </tr>
</table>

I mina ögon fungerar den mörka rosa färgen som en accentfärg på Stockholms stads webbplats. Den sticker ut och syns, trots att den inte ligger så långt från den blå i färghjulet.

Även på Stockholms stads sida håller man sig till sans serif-teckensnitt i båda rubriker och artiklar. Man använder sig av ett liknande utseende som Karlstads kommun gör med huvudrubrik i h1, underrubrik i h3 och en storlek som utgår från brödtextens storlek.

Jag tror att Stockholm vill upplevas som en modern stad. Det tycker jag man har lyckats med genom att kombinera den blå färgen som signalerar öppenhet och som är ett vanligt val hos myndigheter med de lite djärvare rosa och lila nyanserna.

![Stockholm stads webbplats](img/sstad.png)

##Värmlandstrafiks webbplats
Värmlandstrafiks sida använder sig av en gul och en grön klar färg, samma färger som deras bussar är målade i. Här finns inga nyansvariationer alls, samma gröna och gula färg används på alla sidor. Troligtvis vill man med den gula och gröna färgen förmedla natur och miljömedvetenhet, och kanske också att tankarna ska föras till den värmländska skogen (bussarna är klart gula och dekorerade med gröna granar). Färgtemat är analogt, både den gula och den gröna är relativt närliggande i färgcirkeln.

<style>
td {
    height: 50px;
}
</style>

<table width="150">
  <tr>
    <td bgcolor="#0D753D"></td>
    <td bgcolor="#F6D500"></td>
    <td bgcolor="#B8D2E9"></td>
  </tr>
</table>

På startsidan har man en bakgrundbild i grönt, gult och himmelsblått. Den himmelsblå färgen fungerar fint som accentfärg och gör startsidan mer livfull.

Man använder bara sans serif-teckensnitt på Värmlandstrafiks sida. Här finns bara två storlekar i artiklarna. Brödtexten och rubrikerna skiljer sig något från de båda andra sidorna jag tittat på i och med att dehar absoluta storlekar. Rubriken är drygt dubbelt så stor som brödtexten.

Jag tror att Värmlandstrafik vill att deras kunder enkelt ska känna igen deras varumärke när de går in på hemsidan och jag tror att de som jag skrev i det första stycket vill associeras med miljövänlighet. Grönt får mig att tänka på natur, och den nyans de valt får mig att tänka på skog så på så vis har du lyckats i sitt val av färgschema.

![Värmlandstrafiks webbplats](img/vtrafik.png)

##Författare
Jag har skrivit rapporten på egen hand.
