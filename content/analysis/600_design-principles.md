Analys av designprinciper
===============================

##Valda webbplatser
Jag har valt följande tre webbplatser:

* [Nick Cave](http://www.nickcave.com/)
* [Airbnb](http://www.airbnb.se)
* [Transition Bicycle Company](https://www.transitionbikes.com/)

Jag tittade runt på många olika webbplatser och gjorde mitt urval dels genom att googla exempel på design (Airbnbs sida), genom att titta på sidor på olika företag/konstnärer/artister som jag själv tycker om (Nick Caves sida) och genom att fråga personer i min närhet om de visste några sidor som jag kunde använda (Transition Bicycle Companys sida). Jag tittade på många sidor som alla såklart i varierande grad använde sig av olika designprinciper men valde till slut tre som jag vid en första anblick tror kan innehålla många exempel på designprinciper.


##Bakgrundmaterial

Som bakgrundmaterial har jag använt mig av de länkar som fanns i läsanvisningarna till kursmomentet. I huvudsak bestämde jag mig för att hålla mig till de definitioner och beskrivningar som finns  på följande länk:

* [Design Elements & Principles](https://www.canva.com/learn/design-elements-principles/)


##Nick Cave

Webbplatsen är till för att göra reklam för Nick Cave och hans konstnärsskap, främst i form av musik, men också försäljning av hans verk och biljetter.

När man kommer in på sidan är det första man ser texten Nick Cave som sträcker sig över hela skärmen. Bakom hans namn finns fyra fält. De tre första är hans senaste verk och i det sista fältet finns länkar till kommande konserter.

Jag tycker att designen gör det den ska, dvs visar det senaste materialet, det som är mest, aktuellt, på ett snyggt och lättåtkomligt sätt, men det är inte heller svårt att ta sig till övrigt material på siten via hududmenyn som är lättåtkomlig överst på siten.

Den designprincip som kännetecknar den här siten är Hierarchy. Dels lyfter man fram texten "Nick Cave" och dels har man de fyra fälten som lyfts fram mer än de andra i stora block på första sidan. Menyn tittar man på sist, om inte det man letar efter finns i de framlyfta fälten. Contrast är också en viktig princip på den här siten, det är det vita blocket runt texten som gör att ögonen dras dit med en gång, en stark kontrast med de i övrigt mörka färgerna på siten.

Undersidorna på den här siten använder sig av andra designprinciper. Man använder sig av Colour, en blå färg kommer till, dels i en underubrik och i en undermeny och dels en liknande presentation av allt material, som presenteras. Underrubriken är ett exempel på Direction också. Den går en bit förbi undermenyn och gör att man leds till materialet som presenteras på sidan. 

##Airbnb

Webbplatsen är en portal för att hyra bostad (eller hyra ut sin egen bostad) en kortare tid över hela världen.

När man kommer in på sidan så möts man av en minimalistisk design som består av en kort text och ett stort sökfält.

Designen är väldigt avskalad och förutsätter nästan att man redan vet vad airbnb är och vad de gör. Visserligen finns det en infotext ovanför sökrutan, men även den är kort och avskalad. Vet man vad airbnb är till för är dock siten mycket funktionell, man kan direkt börja söka efter boende och man kan nog anta att det är därför de allra flesta besöker siten.

En viktig designprincip på den här siten är Colour. Man använder en utstickande färg för att fästa fokus på texten "Airbnb" och sökfältet. Man använder sig också på sätt och vis av Scale. Sidan har mycket få element, men sökfältet sticker ut som ovanligt stort även jämfört med andra siter. Man vill verkligen fästa fokus där.

På airbnb ser undersidorna annorlunda ut än huvudsidan. Sökfältet flyttar upp i menyn som i övrigt ser likadan ut. Man har ett tydligt Grid där man presenterar bostäderna.

##Tranisition Bicycle Company

Webbplatsen är en sida för ett företag som tillverkar och säljer cyklar.

Den här sidan vill med sin design på förstasidan tala om vilken sorts företag man är. Nästan hela sidan består av en bild på ett par cyklister, ägarna till företaget, och texten "rider owned for life". Detta är vad man vill att kunderna ska veta först.

Designen visar att det är tydligt att varumärket är viktigt för det här företaget. Man vill vara tydlig med att man själv sysslar med det man tar fram produkter för. Företagets logo syns också tydligt liksom menyn så jag tycker att designen fungerar.

Här använder man sig av bland annat av Typography och Texture (både på bild och text) för att få fram sitt budskap. Man vill vara ungdomliga och coola så det passar väl in. Man har också placerat texten längs med den ena cyklisten, men på ett sätt som är balanserad (Balance) av den andra cyklisten i bild.

Undersidorna följer i stort samma designprinciper som huvudsidan, med en stor bild och typografi som sticker ut, men det är olika på alla sidor. Jag upplever dock att man tänkt på balans på alla sidor.

##Författare

Jag har skrivit analysen på egen hand.
